---
layout: default
---

# Drift

## Del 1 - Hendelse

I dette scenarioet skal vi løse et IT-driftsproblem. Vi bygger først en beskrivelse og avslutter med et spørsmål.

La oss ta utgangspunkt i en vanlig driftshendelse i din organisasjon. Dette kan være tjenesteavbrudd, uautorisert tilgang, nettverksproblemer e.l. Du kan også bruke noe du vet løsningen på, bare for å utforske løsningsrommet.

Når du har bestemt deg, lag en tekstlig beskrivelse av hendelsen -- hva skjer når dette problemet oppstår. Er det noen feilmeldinger i loggene? Bestemte tider på dagen dette er et problem?

Gi så mye kontekst som mulig, men unngå å kopiere inn svært lange feilmeldinger. Velg heller ut de mest relevante delene av feilmeldingen, ettersom LLM'en typisk kun betrakter de siste X tegnene i den pågående samtalen (X varierer utifra hvilken LLM du bruker).

Husk også å ikke inkludere sensitive data fra loggene. Dersom det står et fødselsnummer DDMMYYYYZZZZZ, erstatt det med f.eks. <NationalIdNumber> eller *************.

Nå kan du be LLM'en om et forslag til hvordan å løse dette. Her kan du med fordel spisse. I hvilken form ønsker du svaret på? Et script? Et program? Hvilket språk? Eller kanskje ønsker du bare å diskutere problemet tekstlig, eller å utvikle en responsplan.

## Del 2 - Automatisering

I dette scenarioet skal vi undersøke muligheten for å automatisere en oppgave i din arbeidshverdag.

Identifiser en oppgave som du regelmessig utfører. Gjerne noe repetitivt og tidkrevende.

Lag en tekstlig beskrivelse av oppgaven, hvilke trinn du utfører. Er det noen forgreninger i utførelsen?

Nå kan du be LLM'en om forslag til hvordan å automatisere oppgaven. Igjen, her kan du spisse. Hvilken form ønsker du svaret på? Script, program og i hvilket språk?

## Del 3 - Utforsking av verktøy

I dette scenarioet skal vi gjøre en litt annen type øvelse. Her er det fokus på å utforske ulike verktøy og teknologier som kan gjøre jobben din enklere eller mer effektiv.

Start med å lage en kort tekstlig beskrivelse av din rolle i organisasjonen. Hvilke hovedoppgaver og ansvarsområder har du? Er det spesifikke utfordringer du ofte møter?

Basert på din rolle og oppgaver, hva tror du kunne blitt enklere eller mer effektivt med riktig verktøy? List opp noen områder der du føler at verktøy kunne hjulpet.

Nå kan du be LLM'en om å foreslå verktøy som kan være nyttige for deg.

[< Tilbake](../exercises.md)