# Workshop on GitHub Copilot and ChatGPT

Dette er en praktisk workshop, som er rettet mot utviklere som ønsker å komme i gang med å benytte AI-verktøy, som GitHub Copilot og ChatGPT i utviklingsarbeid.

Man kan løse disse oppgavene med akkurat det AI-verktøyet man selv ønsker, om det er ChatGPT, Copilot, eller noe annet, spiller ikke så stor rolle.
Tanken er at man får trent på det med å ha en arbeidsflyt der man aktivt bruker en stor språkmodell.

Dette er en veldig åpen og løs workshop, der man står fritt i å velge de oppgavene man selv ønsker å løse.
Poenget er ikke å løse de konkrete oppgavene i seg selv, men heller dette med å opparbeide erfaring rundt aktiv bruk av LLM'er i en arbeidsflyt.

Som et forbehold, må man alltid være på vakt om dette med at disse store språkmodellene har en tendens til å hallusinere.
Aldri ta alt den sier for god fisk, valider svarene og forslagene den kommer med.
En stor språkmodell er først og fremst trent til å generere den mest sannsynlige teksten etter et gitt promt, 
med andre ord så vil den fortelle deg akkurat det du ønsker å høre.
Den har heller ikke noe konsept om den faktisk har rett eller ikke.
For eksempel kan den finne på å generere dokumentasjon eller funksjonalitet som ikke finnes i det opprinnelige biblioteket.
Så det er viktig at man alltid verifiserer forslagene språkmodellen kommer med.

## Gjennomføring av denne workshop'en

Dette er en ganske åpen og løs workshop, og det er ingen bestemte oppgaver man _må_ gjøre eller rekkefølge på de. 
I dette repoet, i `/exercises`-mappen, finnes det noen utvalgte oppgaver som er definert litt grundigere.

Men man kan også velge et av forslagene fra `Diverse-oppgaveforslag.md`, om man så ønsker.
Det er ikke den konkrete oppgaven som er så viktig, men heller det å opparbeide en arbeidsflyt ved bruk av en LLM.
Så det er viktig når man løser disse oppgavene at man tenker i disse banene:
- Hvordan kan jeg bruke LLM'en mest mulig for å løse denne oppgaven?
- Hvordan kan det å løse denne oppgaven trene meg opp på arbeidsflyt der man bruker LLM'en aktivt?
- Hva er det som er lett? Hva er det som er vanskelig? Hvordan kan man unngå eller håndtere de vanskelige tingene?
- Diskuter med hverandre!

En lærerik øvelse kan være å stole blindt på _alt_ ChatGPT sier, for eksempel, og gjøre nøyaktig som den ber om.
I mange tilfeller, spesielt om man gjør noe litt større og bredere (som for eksempel et nytt oppsett til et prosjekt), 
så vil man ende opp i en situasjon der ChatGPT har bedt deg om å gjøre noe som ikke fungerer. 
Hvordan kan du bruke ChatGPT til å komme deg ut av situasjonen? 
Hva er det du må presisere i promptet for å få et bedre svar, eventuelt en feilretting?

Vær kreativ når du løser disse oppgavene, det er fullstendig lov å bare gå i din helt egen retning - det viktige er å øve på
å ha en arbeidsflyt der man aktivt bruker ChatGPT.

En øvelse kan være å løse disse oppgavene i et språk som du aldri har prøvd før, men har hatt lyst å lære. 
Gjerne vil førstegangsoppsett typisk være noe som kan ta litt tid - bruk LLM'en til å gjøre denne prosessen bedre.

Noen av oppgavene vil være vanskeligere og mer tidkrevende enn andre - velg gjerne noe raskt og enkelt i starten, 
bare for å komme i gang, så kan man begynne på mer ambisiøse oppgaver etterhvert.

Lykke til, og diskuter aktivt med hverandre!